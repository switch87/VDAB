Madagascar Adventure

reisNr: 624
reisduur: 10 dagen
begeleid: ja
prijs: 1646 Euro/persoon, retourvlucht Zaventem - Antanarivo inbegrepen

Madagaskar is een land dat tot de verbeelding van vele reizigers spreekt. Wonderlijk genoeg wordt het slechts door weinig mensen bezocht. En dat terwijl natuurliefhebbers hier hun hart kunnen ophalen aan unieke, grotendeels inheemse flora en fauna. Een fascinerende wereld van kameleons, lemuren, vogels en stekelwouden ontvouwt zich hier voor je. Daarnaast bezit het eiland een aantrekkelijke mengeling van bevolkingsgroepen, ontstaan uit Aziatische en Afrikaanse voorouders.

Opmerkingen

Het dagprogramma wijkt iets af van wat in de brochure vermeld staat. We verblijven op dag 7 en 8 namelijk niet in Fianarantsoa, maar in een prachtig natuurgebied ten zuiden hiervan.

Er wordt ook aangeraden voldoende regenkledij mee te nemen.

Dagprogramma

Dag 1 	Vertrek, aankomst Antananarivo

In de ochtend vliegen we via Parijs naar Antananarivo. Na aankomst op het vliegveld Ivato wordt je opgewacht door de reisbegeleider die je naar een hotel in de stad brengt.

Dag 2 	Antananarivo  Antsirabe

We stappen 's morgens meteen op de bus die ons naar over het centrale hoogland (het zogenaamde haut-plateau) naar Antsirabe brengt, de stad van de halfedelstenen. Reizend langs enorme erosiegaten, lavaka geheten, maken we bij Ambatolampy een korte wandeling langs rijstvelden en Merina huizen. De mooie koloniale stad Antsirabe was vroeger een luxe kuuroord met warme baden; we overnachten hier in een goed hotel met eigen wc en douche. Er is een leuke markt en overal zie je de pousse-pousse, een door de chinezen meegenomen riksja (looptaxi). 's Avonds kun je in de stad uit eten gaan; net zoals in de meeste grotere plaatsen kun je hier erg lekker Chinees of Frans eten krijgen voor een laag bedrag: een simpele Madagassische maaltijd kost € 3, betere, vaak Frans geori�nteerde maaltijden kosten tussen de € 4.50 en € 9.

Dag 3 	Antsirabe  Ambositra, vrije ochtend

Na een Frans ontbijt heb je de ochtend vrij om de levendige en leuke markt van Antsirabe te verkennen. Je ontkomt er vrijwel niet aan om je net als de Madagassiër een stukje met de pousse-pousse te laten vervoeren. Op de markt zijn de mensen meestal erg nieuwsgierig en knopen graag een praatje met je aan. In het centrum tref je de levensmiddelen markt, waar de Indonesisch uitziende marktvrouwen je onder grote hilariteit de diverse pepersoorten willen laten proeven. Iets uit het centrum bevindt zich de markt voor stoffen, fietsonderdelen en nog veel meer, met voor de deur de grote parkeerplaats van de pousse-pousse's. De vaak tientallen chauffeurs doen hun uiterste best om de ritten te bemachtigen. 's Middags vertrekken we richting Ambositra. De weg voert langs prachtige, tegen de helling aangelegde rijstterrassen en door mimosa en eucalyptusbossen. Via een stevige klim over een droge berghelling komen we aan in Ambositra, de hoofdstad van de kunstnijverheid en het houtsnijwerk. Het rustige provinciestadje wordt gekenmerkt door mooie huizen en zeer vriendelijke mensen.

Dag 4 	Ambositra, vrije dag

Vandaag kun je een buitengewoon fraaie wandeling door de rijstvelden rondom Ambositra maken. Je komt dan uit bij het paleis van de Betsileokoningen dat door de Zafimanirystam met traditioneel houtsnijwerk is versierd. De sawaïs en de Aziatische gelaatstrekken en kleding van de bevolking doen je even in Azië wanen, maar de rode Afrikaanse aarde doen je snel weer beseffen in welk continent je eigenlijk bent. Via een klein dorpje waar rozenhout wordt bewerkt komen we uiteindelijk weer in de stad aan. Je kunt daar nog door de straten met hun karakteristieke huizen dwalen of in de winkeltjes een aardige collectie houtsnijwerk uit de regio bekijken. Ook een bezoek aan het klooster met zijn houtsnijwerkplaats is een aanrader.

Dag 5 	Ankaranareservaat

Deze dag bezoek je het Ankarana Reserve Special, ook wel bekend onder de naam Arote de Tsingy. Dit reservaat bestaat uit droogte bossen en lijmsteenformaties. Deze vlijmscherpe lijmsteenformaties worden Tsingy genoemd en zijn duizenden jaren geleden door watererosie gevormd. Deze grillige rotsen verbergen verschillende grotten met duizenden vleermuizen en  hoe vreemd het ook mag klinken krokodillen. Ook komen er meerdere soorten lemuren voor; ook de vogel en reptielen wereld is zeer gevarieerd in dit gebied. Veel natuurdocumentaires over Madagaskar zijn hier opgenomen. Deze dag zul je verschillende wandelingen maken om dit boeiende gebied te verkennen. De wandelingen zijn voor iedereen met een normale conditie goed te doen.

Dag 6	Ankarana  Nosy Komba

In de morgen vertrek je naar de kust. Je rijdt door een vruchtbaar gedeelte van het noorden. Cacao, koffie en Ylang Ylang (een bloem die de basis voor vele parfums vormt) plantages zullen aan ons voorbijtrekken. Aangekomen aan de kust kun je lunchen in een wel heel mooi hotel. Hierna stap je op een rapide, een snelle boot, voor de overtocht naar het idyllische en rustige eilandje Nosy Komba. We overnachten in tweepersoons huisjes.

Dag 7 	Nosy Komba

Dit eiland is in tegenstelling tot het nabij gelegen Nosy Be gelukkig nog niet door veel toeristen ontdekt. Wel heeft het paradijselijk witte stranden, mooie koraalriffen en een afwisselende tropische vegetatie. Hier heb je de tijd om in alle rust de opgedane indrukken van de reis op je in te laten werken. Je kunt hier mooie wandelingen maken in het achterland van dit eiland; dit eiland heeft ook weer zijn eigen lemuren, in dit geval zwarte lemuren. Doordat ze volgens een fady (taboe) van het eiland niet gegeten mogen worden komen ze in grote getalen voor. Net voor de kust liggen prachtige koraalriffen die uitnodigen om te gaan snorkelen.

Dag 8 vrije dag

We ontdekken het eiland verder.

Dag 9 	Nosy Komba  Nosy Be, vlucht naar Antananarivo , terugvlucht

's Ochtends brengt de rapide je naar Nosy Be, waar je het vliegtuig neemt om terug te keren naar Antananarivo. Hier kun je de rest van de dag vrij besteden. 's Avonds check je in voor je terugvlucht, welke vlak na middernacht vertrekt.


Dag 10 	Aankomst in België

vertrekdata: 15/1/2004 2/2/2004 13/3/2004

Op het net kunt u bijkomende informatie vinden op:

http://www.madagascar-tourisme.com
http://www.tourisme-madagascar.com

************************************************************************************************************************

Woestijnen in Namibië

reisNr: 505
reisduur: 8 dagen
begeleid: ja
prijs: 1248 Euro/persoon, vlucht Windoek niet inbegrepen

Deze safari gaat naar de twee mooiste woestijnen ter wereld waar verrassend grote aantallen wilde dieren, vogels en fauna & flora voorkomen. Ervaar de charme van één van de mooie kustplaatsen van Namibië en de ruime keuze aan avontuurlijke aktiviteiten die daar aangeboden worden. Liefhebbers van woestijnen mogen deze safari niet missen!

Opmerkingen

Breng zowel lichte als warme kledij mee want nachttemperaturen onder nul zijn geen uitzondering in de woestijn.

Gasten worden geadviseerd om anti-malaria tabletten te slikken.

Dagprogramma

Dag 1	Afhalen vliegveld, wildsafari

Vertrek uit Windhoek om 08h00 en we reizen naar ons exclusieve kampeerterrein in het Intu Afrika Kalahari Privé Wildreservaat. Het omliggende gebied met zijn kleurrijke duinen van rood zand, de 'camelthorn' bomen in de vorm van een paraplu, en de grote verscheidenheid wilde dieren, vogels, vomen en grassoorten zijn typerend voor het Kalahari eco-systeem. De Kalahari is één van Afrika's laatste wildlife paradijzen en is een gebied waar nog steeds zwervende antelope kuddes zoals oryx, koedoe, eland, gnoe en sprinkbok voorkomen. Carnivoren, insluitende leeuw, luipaard, jachtluipaard, hyena, jakhals en verschillende kleinere katten, zijn in de Kalahari eveneens goed vertegenwoordigd. Er is een rijk vogelleven en een groot aantal roofvogels insluitende arends, aasgieren en uilen komen in dit gebied voor. Een opvallend kenmerk van de Kalahari is de hoge gezamelijke nesten van de wever, gebouwd in de 'camelthorn' bomen. Op één van de omringende duinen kunt u van sundowners genieten terwijl u de zon over dit ietwat ruige maar adembenemend mooie land onder ziet gaan.

Dag 2	spoorzoeken, safari

Vroege ochtendwandeling met een Bushman (San) spoorzoeker die de geheimen van de Kalahari, die enkel aan de San bekend zijn, aan u uitlegt. Voor zover men weet, waren de San de eerste bewoners van de Kalahari. Traditiegetrouw zijn dit bedreven jagers die in kleine gemeenschappen leven. Hun overlevings methodes en aanpassing aan de harde Kalahari wildernis zijn legendarisch. Safaririt in de middag waarbij u een verrassende verscheidenheid wilde dieren en vogels, en misschien zelfs leeuwen, zal zien. Diner rond het kampvuur met een behaaglijke deken wordt gevolgd door een nachtelijke safaririt tijdens welke u vele nachtdieren kan waarnemen.

Dag 3	Tsaris

We reizen via Duwisib Castle, wat gebouwd is door de legendarische Baron von Wolf voor zijn Amerikaanse vrouw, en rijden langs schilderachtige landwegen naar ons exclusieve kamp in het hart van de ruige Tsaris Bergen. Het spectaculaire natuurschoon van de canyons van de Tsaris Bergen en de natuurlijke bronnen vormen een dramatisch contrast met het landschap van rode duinen in de Kalahari. Dit gebied is een waar paradijs voor geologen want het was in dit gebied dat de oudste Shelley fossielen gevonden zijn. Geniet van sundowners vanaf een uitgezocht punt wat een schitterend panorama uitzicht op de omgeving biedt.

Dag 4	woestijnwandeling

Met zijn buitengewone vergezichten, dit uitgestrekte gebied met zijn vele canyons herinnert aan de Fish River Canyon, maar dan kleiner. We volgen één van de vele wandelroutes door de schaduwrijke bergkloven waar in het seizoen natuurlijke bronnen voorkomen. Tijdens de wandeltocht kunnen we verschillende dieren zoals de Hartmann's bergzebra, koedoe, klipspringer, steenbok en enkele roofvogels zoals de verschillende soorten adelaars die in dit gebied broeden, zien. Met het ondergaan van de zon, biedt de droge lucht van dit uitgestrekte en stille gebied een ongeëvenaarde gelegenheid om onze sterrenhemel te bewonderen.

Dag 5	Tsauchab, Sosssuvlei, Naukluft

Vandaag is opnieuw een dag vol tegenstellingen wanneer we de Tsaris Bergen achter ons laten en koers zetten in westelijke richting naar de Tsauchab Vallei en de majestueuze duinen van de Sossusvlei. De hoge duinen met hun indrukwekkende rode, gebogen wanden die voortkomen uit witte klei pannen laten alles in hun omgeving nietig lijken. TWannneer laat in de middag de zon op de duinen schijnt, verandert de kleur van de duinen van abrikoos-kleurig naar oranje naar donker bordeauxrood. Vanuit de Sossuvlei gaan we richting ons exclusieve overnachtingskamp dat omringd wordt door de hoge Naukluft bergen, een ruige bergketen die gekenmerkt wordt door steile rotswanden, diepe ingekerfde riviervalleien en glooiende heuvels. Dit gebied is een beschermd gebied voor de Hartmann's bergzebra, oryx, springbok en koedoe. Een kenmerk van onze mooie kampeerplaats is de ruïne van een oud politiebureau wat zich in de schaduw van eeuwenoude bomen bevindt en ons terugneemt naar de tijd van de Schutztruppe.

Dag 6	Naukluft

Vandaag verkennen we één van de meest ongerepte bergkloven in de Naukluft. Tot aan het plateau nemen we ons 4x4 voertuig. Daar vandaan gaan we te voet verder. We lopen door de bergkloof met zijn vele 'quiver trees' en rots-poelen waarin we lekker af kunnen koelen. Als extra aktiviteit kan u 's middags gaan paardrijden bij een nabij gelegen guest farm.

Dag 7	Walvis Bay, Swakopmund

Al reizend via Solitaire en door de Kuiseb Rivier, zetten we koers richting Walvis Bay. Afhanged van de tijd van het jaar kunnen we hier zwermen flamingo's aantreffen die voedsel in de lage wateren van de lagune nabij Walvis Bay zoeken. Een korte tocht neemt ons naar het gezellige kustplaatsje Swakopmund waar we in het Strand Hotel zullen overnachten (het diner vanavond in één van de restaurants in Swakopmund is voor eigen rekening). De middag is vrij om deel te nemen aan één van de vele aktiviteiten die hier aangeboden worden, zoals duin-skiën, quad biking etc. Ook kan u op uw gemak door het stadje wandelen en de charme en ontspannen sfeer van Swakopmund in u opnemen.

Dag 8 terugreis

Na het ontbijt in het hotel, vertrekken we naar Windhoek, waar u uw terugvlucht kunt nemen.


vertrekdata: 22/1/2004 3/5/2004 1/6/2004

Op het net kunt u bijkomende informatie vinden op:

http://www.namibian.org/
http://www.africaguide.com/country/namibia/info.htm

************************************************************************************************************************
Big Five vlieg-Safari

reisNr: 716
reisduur: 4 dagen
begeleid: ja
prijs: 1789 USD/persoon, retourvlucht Zaventem - Johannesburg  inbegrepen

Een fantastische safari in het wereld beroemde Sabi-Sand Wildreservaat. Geniet van safari's in open safari voertuigen als ook van safari wandelingen onder begeleiding van ervaren parkopzichters. U verblijft in een luxueuze lodge met schitterende uitzichten op het reservaat.

Dagprogramma

Dag 1 Aankomst - kennismaking

Vlieg vanaf Johannesburg naar Skukuza / White River - transfer van het vliegveld naar de lodge. U verblijft voor 3 nachten in de Sabi Sabi Privé Wildreservaat. Gelegen in het beroemde Sabi-Sand Wildreservaat - befaamd om de wilde dieren en de inheemse flora - Sabi Sabi beschikt over ruime, comfortabele accommodatie. Aktiviteiten bestaan uit safariwandelingen en game drives in open safarivoertuigen in de ochtend en de avond. Het kamp serveert uitstekende maaltijden en beschikt bovendien over een schitterend zwembad.

Dag 2 Safari

Vandaag kunt u genieten van de faciliteiten bij de lodge en van de schitterende omgeving. In de ochtend en vroeg in de avond gaat u met game drives mee. Overnachting in Sabi Sabi Privé Wildreservaat.

Dag 3 Safari

Ook vandaag kunt u genieten van de faciliteiten bij de lodge en van de schitterende omgeving. In de ochtend gaan we specifiek op zoek naar luipaarden. Overnachting in Sabi Sabi Privé Wildreservaat.

Dag 4 Terugvlucht

Na een hartig ontbijt worden alle gasten verzameld en naar onze landingststrio gebracht voor hun terugvlucht naar Johannesburg.

vertrekdata: 


http://www.parks-sa.co.za/
http://www.krugerpark.co.za/
************************************************************************************************************************